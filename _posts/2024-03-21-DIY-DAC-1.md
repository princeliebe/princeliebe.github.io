# 自製音頻解碼之路一：ProtoDAC

## 前言

玩音響的發燒友，最終可能都會走上DIY嘅道路。畢竟玩音響同DIY有著非常共通嘅地方：**玩**。
從最初玩起，早期試過raspberry Pi製作串流、解碼，而接觸到幾個比較出名的播放軟體：**Moode**, **Volumio**等等。而**ProtoDAC**則是在Moode Audio嘅Forum發展而嚟。
![enter image description here](https://i.ebayimg.com/images/g/n7cAAOSw9KlkywC~/s-l1200.webp)

從圖中可以睇出，呢個解碼構造非常簡單。負責嘅chip係飛利浦嘅古董TDA1387 模組（8塊並聯）。呢個模組最初係設計直換著名嘅TDA1541，飛利浦16bit旗艦芯片。
![enter image description here](https://github.com/moode-player/protodac/raw/main/images/protodac_x8_module.jpg)

造呢個DIY解碼嘅理由，其實就係：
- 簡單而有質素咁聽下歌，
- 有古董頂班CD機嘅味道。

呢個DAC **需要**：
- 夾Raspberry Pi，3或4都得，
- 淨係食PCM，最高支持384khz，如果播DSD Files需要轉PCM。

## 組裝
係MoodeAudio Forum或者係作者ebay舖頭買返嚟，基本需要嘅經已齊晒，所有parts基本啱晒PCB上邊嘅位，因而並冇説明書。不過最好上[呢到](https://github.com/moode-player/protodac/blob/main/docs/protodac_tda1387_x8.md#1-introduction)嘅指南睇睇介紹先落手。
![enter image description here](https://github.com/moode-player/protodac/raw/main/images/protodac_pcb_rev_2b.jpg)


需要注意嘅係：
- 40PIN針腳插，**方形** 對返PCB嘅方形位，而且裝喺PCB下邊，
- TDA1387 X8模組  **扇形** 對返PCB嘅扇形位，
- R1、R2、R3電阻位置同模組嘅某幾個腳位好近，**小心**！吾好短路！但係R1同TDA1387最近嘅針腳係 **相通**。
- 電容正負極吾好搞錯。
- Foil Resistors有字嘅係正面，要 **背對** TDA1387模組，盡量 **貼近**、**低過** 輸出電容（最大舊，圖中紅色部分）。
![enter image description here](https://upload.wikimedia.org/wikipedia/commons/8/87/Polarity-wet-Al-Elcaps.jpg)

幫Pi裝好Player，例如Moode Audio Player、Volumio，Daphile之類，或者裝Ropieee、**Silent Angel** 嘅VitOS等等作Endpoint，插落畀電就搞掂。
要注意嘅係：
- 設置左、右反相，
- 某啲system可能要自行添加dtoverlay，
- 如果鍾情VitOS，先用**Raspberry Pi Imager** update部Pi嘅firmware同核心，再裝VitOS。如果啓動吾到，將Raspberry Pi OS系統**根目錄**下邊16個 **.DAT**、**.ELF** 文件，抄晒落 VitOS嘅根目錄，重新駁電就得。

## 升級
#### 加reclocker、時鐘
要注意嘅係大家嘅電壓可能吾同，最好check清楚。譬如解碼要5V，reclocker係3.3V嘅話，電壓吾夠。要用[stacking header](https://cdn-shop.adafruit.com/970x728/1979-02.jpg)疊高，**PIN2同PIN4吾裝** 。
#### 電
Pi、解碼，甚至reclocker嘅電獨立行。

## 主觀感受
成個模組59美金，ebay買多10蚊+tax。加個Pi，呢個價錢，贏好多幾倍價錢嘅ChiFi。捨得升級嘅話，$2xxx嘅串流解碼吾洗考慮。注意，係串流解碼。
缺點：只可串流，只食PCM，要郁手，要盒...
聽感上，個人嫌低音肥咗啲，但係vocal真係冇得頂。似十足古董解碼，醇厚、從容、無數碼味。


