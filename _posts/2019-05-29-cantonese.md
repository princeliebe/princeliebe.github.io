---
tags: blog
title: 由tan講起對語言嘅敬畏 
excerpt: 無知嘅係我哋
comments: true
---

![cc](/public/cc.png) Also published on [S&C](https://soandcandy.us)

一門語言，係佢發展嘅過程中，因爲社會變遷、溝通往來等等原因，毫無疑問會摻雜各種**外來語**。舉個簡單嘅例子，廣州話講嘅**的dik<sup>1</sup>士si<sup>6-2</sup>**，**貼tip<sup>3</sup>士si<sup>6</sup>**，分別來自英文嘅**taxi**，**tips**之諧音。而係廣州話嘅原意裏邊，**的士**、**貼士**呢啲詞語並無意義。與**bus**唔同，**巴baa<sup>1</sup>士si<sup>6-2</sup>** 係諧音，屬於外來詞，但係**公交車**並非外來詞。

噉樣講嚟，判斷一個粵語嘅詞語係咪外來，好似唔難。

- 一喺，完全音譯。
- 二喺省略音譯。
- 或者喺音譯加意譯。
- 甚至喺直接借用。

完全音譯最爲常見，例如上述所舉例子，又如**三文魚** `英：salmon`，**干邑** `法：Cognac`，**士多** `英：store` 都喺完全音譯。而省略音譯稍爲少見，例如**山埃** 氰化鉀 `英：potassium cyanide`。

音譯加意譯，譬如以前好興嘅**的確涼** `英：dacron`，**蛇果** `英：red delicious apple`，**放蛇** `指警察設伏，即喺國語講嘅釣魚行動`，**奶昔** `英：milk shake`，又或者**笨豬跳** `英：bungee jumping`，等等。

而借用一般都喺來自日文。**天婦羅** `天麩羅`，**刺身** `刺身`,**便當** `弁当`，等等都喺借用。


#### 話唔難，就弊 ####

睇返題目講嘅**tan**，**tan**同英文嘅**turn**諧音。先睇英文turn喺乜意思。

##### turn #####

verb (used with object)
1. to cause to move around on an axis or about a center; rotate:
2. to cause to move around or partly around, as for the purpose of opening, closing, or tightening:
3. [see more](https://www.dictionary.com/browse/turn)

verb (used without object)
1. to move around on an axis or about a center; rotate.
2. to move partly around through the arc of a circle, as a door on a hinge.
3. [see more](https://www.dictionary.com/browse/turn)

noun
1. a movement of partial or total rotation:
2. an act of changing or reversing position or posture, as by a rotary movement:
3. [see more](https://www.dictionary.com/browse/turn)

再嚟睇**tan**喺粵語裏邊嘅類似用法。

##### tan #####

- tan左、tan右；
- tan前、tan後、tan入、倒tan；
- tan遲；
- tan個位出嚟。

當講到tan左、tan右嘅時候，會想當然噉認爲，tan喺英文turn嘅外來詞。其實，上面講嘅tan，正字都喺**褪**。


##### 褪 #####

讀音**tan<sup>3</sup>**，喺『廣州話正音字典』裏邊，解作：

>㈡ ①退縮身體的某一部分，使套着的東西脫進：褪下衣袖。②〈方〉後退，挪動：褪後（退後）．褪過啲（挪過一點兒）．褪啱位（移正位置）

而讀音**teoi<sup>3</sup>** 嘅時候，喺指：

>㈠ 脫（顏色、羽毛、衣服等）：褪色．褪毛


由此可見，我哋可以講**褪左**、**褪右**，**左褪**、**右褪**。而用粵語表達英文**turn left**，**turn right**，**left turn**，**right turn** 意思嘅時候，可唔可以用**褪**呢？

**明顯唔得**。應該用**轉左**，**轉右**，**左轉**，**右轉**。

褪，並非外來詞。


##### 褪之字源 #####

褪字考究起來，其實喺**退**。但喺，褪讀作teoi<sup>3</sup>時尚好理解。讀作tan<sup>3</sup>嘅時候，同**退**字無關。畢竟**退**字無tan嘅音韻。

我哋知道，粵語白讀似中古漢語。根據『廣韻』，褪tan<sup>3</sup>喺殿。

![1](https://i.imgur.com/uCMrmR6.png)


宜家我哋知道，褪來褪去之**褪**，喺**殿** `ten`嚟嘅，並非外來語turn。


#### 正音正字難 ####

讀者朋友可能已經發現，粵語嘅注音會標註聲調。一般來說，粵語可分為九聲，比起普通話的四聲還要多。查閱字典時，若碰到那些沒有同音字標示的生字時，便往往不知所措，或隨便取其容易注音或發音的聲調來定音，結果便造成今天常常讀錯音的情況出現。

|   **聲調**    |  **字例**  |  **字例**  |  **字例**  |
| :----------:  |  :-------: |  :------:  |  :------:  |
| 陰平聲        |     因     |  分        |  詩        |
| 陰上聲        |   忍       |  粉        |  史        |
| 陰去聲        |   印       |  訓        |  試        |
| 陽平聲        |   人       |  焚        |  時        |
| 陽上聲        |   引       |  憤        |  市        |
| 陽去聲        |   刃       |  份        |  事        |
| 陰入聲        |   一       |  忽        |  ~         |
| 中入聲        |   ~        |  ~         |  屑        |
| 陽入聲        |   日       |  佛        |  蝕        |


##### 文白異讀 #####

熟讀聲調之後，又會遇到一個問題：文白異讀。文白異讀係一個中文字兩款（甚至乎更多）讀音嘅特有情況：文讀同白讀。唔同地方嘅中文都有呢個情況。

國語講嘅：**薄**。文讀bo，白讀bao，同理。

譬如廣州人**講**：

娶新pou<sup>5</sup>。好多人以音寫字，寫作：新抱。其實，pou<sup>5</sup>嘅正字喺**婦**。婦，文讀fu<sup>5</sup>，白讀pou<sup>5</sup>。唔知嘅人就寫錯。

常見嘅**平**，價錢平 peng<sup>4</sup>，平時 ping<sup>4</sup>，都喺呢種情況。


##### 正字 #####

音嘅問題解決咗，字呢？正字之難，難過讀音。舉返題目嘅tan做例子。請睇：

- 慢tan1 tan1；
- tan4雞；
- 手tan4腳震；
- wan4 tan1；

可能好多人，只識**慢吞吞**，唔識或寫錯**揗雞**，**手揗腳震**，**餛飩**。YES，雲吞喺錯字，餛飩先喺正字。


粵語並唔複雜，只不過好多人以爲自己識聽、識字，就無咗對語言嘅敬畏。無畏，則無知。


![so](/public/favicon.ico)


